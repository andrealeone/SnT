---
layout: event
title:  "OpenMove - Account manager"
date:   2022-12-20T14:45:00+02:00
categories: hiring
slug: 'open-move-account-manager'
description: 'Cerchiamo una figura commerciale che gestisca i rapporti coi clienti e l’intera attività commerciale aziendale e che faccia scouting di opportunità commerciali sul mercato. Una persona precisa e con ottime capacità relazionali.'
---

# CHI SIAMO
OpenMove è un’azienda che cresce velocemente con una forte mission e grandi ambizioni.

La nostra squadra di persone è l’asset più importante per l’azienda: crediamo che la proprietà intellettuale di un’azienda stia tra le orecchie di chi la compone.

Crescere, e farlo in maniera sostenibile, è un obiettivo sempre presente per OpenMove che perseguiamo investendo in noi stessi e nei nostri prodotti, con un’autentica passione per l’innovazione.

Stiamo assumendo nuovi colleghi perché abbiamo un piano sfidante per crescere e fare nuove grandi cose e ci serve aiuto per realizzarlo.

La nostra missione è impegnativa ma vissuta con entusiasmo.

# CHI CERCHIAMO
Una persona per il ruolo di **Account Manager** che voglia unirsi al nostro team con impegno **full-time** nella nostra **sede di Rovereto (TN)**. Valutiamo sia profili junior che senior; nel caso di profili senior è valutata positivamente l’esperienza in ambito software.

# COSA FARAI
- venderai soluzioni software innovative B2B per la smart mobility già apprezzate dal mercato;
- gestirai l’intera attività commerciale (strategia, prospecting, offering e negoziazione) nel rispetto delle politiche commerciali aziendali;
- farai scouting (con l’aiuto di tool di indagine e attraverso la consultazione dei siti aziendali dei possibili clienti) e selezione delle opportunità commerciali sul mercato italiano;
- porrai le basi per la relazione con il cliente attraverso le modalità più efficaci: telefonate dirette, conference call o visite in loco;
- analizzerai e approfondirai le problematiche operative del cliente al fine di elaborare la proposta commerciale più adeguata;
- customizzerai, gestirai e presenterai al cliente le offerte commerciali;
- gestirai la contrattazione con il cliente per convergere e finalizzare;
- ti relazionerai con il project manager, a cui passerai i contatti e le informazioni relative ai progetti in partenza;
- supporterai il cliente nello start-up del progetto;
- gestirai i clienti coltivando relazioni sistematiche di qualità, costruttive ed efficaci;
- raccoglierai periodicamente i feedback dei clienti sia per una restituzione interna che per azioni di upselling;
contribuirai all’organizzazione e parteciperai alle fiere di settore in Italia e all’estero (5-10 all’anno).

# CHI SEI
- sei una persona propositiva, entusiasta e con la voglia di metterti quotidianamente in gioco;
- hai maturato esperienza nella vendita di servizi/prodotti tecnologici oppure sei un tecnico con spiccate doti relazionali;
- sei affidabile e molto preciso sul lavoro, in particolare sulla gestione documentale e sulla calendarizzazione di impegni e appuntamenti;
- utilizzi o sei disponibile ad utilizzare CRM di vendita e tool di task management;
- possiedi ottime capacità relazionali, di condivisione e teamworking;
- sei una persona fortemente orientata al risultato e lo raggiungi con tenacia;
- apprezzi ed utilizzi quotidianamente la tecnologia nella vita privata;
- ti piace viaggiare per raggiungere i clienti e rapportarti con loro;
- parli e scrivi correntemente in italiano e inglese (preferibilmente livello C1);
- sei automunito.

# COSA DIAMO
Vogliamo metterci nelle migliori condizioni di lavoro possibili, costruendo un ambiente di lavoro dinamico e stimolante dove diamo valore alle idee di tutti. Lavorerai su progetti concreti che avranno un impatto sulla vita delle persone e che ti faranno crescere personalmente e professionalmente.

Offriamo un ambiente di lavoro confortevole, strumenti di lavoro informatici al passo con i tempi, cibo, bevande, caffè e buoni pasto gratuiti. Diamo molta importanza alla formazione personale, per cui offriamo a tutti la possibilità di seguire lezioni di lingua 1-to-1 in orario di ufficio e ognuno ha un bonus formazione annuale per approfondire le proprie conoscenze e competenze. Organizziamo inoltre momenti di formazione di gruppo, anche grazie a ritiri aziendali in montagna.

La sede è a Rovereto (TN), facilmente raggiungibile sia in auto che con i mezzi pubblici.

# COME CANDIDARTI
Invia il tuo CV aggiornato a [info@openmove.com](mailto:info@openmove.com)

<a class="btn btn-primary text-white btn-lg mt-3" target="_blank" href="mailto:info@openmove.com">Candidati ora!</a>