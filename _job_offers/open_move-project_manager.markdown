---
layout: event
title:  "OpenMove - Project manager"
date:   2022-12-20T14:45:00+02:00
categories: hiring
slug: 'open-move-project-manager'
description: 'Cerchiamo una persona che gestisca i progetti aziendali, concertando risorse interne ed esterne, capace di bilanciare il carico di lavoro. Una persona organizzata e pragmatica che entri nel merito di prodotti, tecnologia e processi aziendali.'
---

# CHI SIAMO
OpenMove è un’azienda che cresce velocemente con una forte mission e grandi ambizioni.
La nostra squadra di persone è l’asset più importante per l’azienda: crediamo che la proprietà intellettuale di un’azienda stia tra le orecchie di chi la compone.

Crescere, e farlo in maniera sostenibile, è un obiettivo sempre presente per OpenMove che perseguiamo investendo in noi stessi e nei nostri prodotti, con un’autentica passione per l’innovazione.

Stiamo assumendo nuovi colleghi perché abbiamo un piano sfidante per crescere e fare nuove grandi cose e ci serve aiuto per realizzarlo.

La nostra missione è impegnativa ma vissuta con entusiasmo.

# CHI CERCHIAMO
Una persona per il ruolo di **Project Manager** che voglia unirsi al nostro team con impegno **full-time** nella nostra **sede di Rovereto (TN)**. Valutiamo positivamente certificazioni di project management, esperienza pregressa e l’aver lavorato in ambito software.

# COSA FARAI
- ti prenderai in carico e condurrai i progetti aziendali con attenzione a tempi, costi, qualità e soddisfazione del committente;
- sarai responsabile dei progetti in tutte le loro fasi: avvio, pianificazione, esecuzione, controllo e chiusura;
- presterai particolare attenzione ai vincoli di progetto e alla prevenzione dei rischi;
- produrrai la documentazione di tua competenza e supervisionerai quella di competenza degli altri membri del team;
- concerterai il lavoro con le altre figure aziendali e gli eventuali partner o fornitori;
- avrai un ruolo attivo nel coinvolgere le risorse interne ed esterne all’azienda sulle attività di progetto;
- avrai uno sguardo generale sull’operatività aziendale e sarai in grado di bilanciare il carico di lavoro;
- entrerai nel merito dei prodotti, della tecnologia e dei processi aziendali con un’attenzione particolare al miglioramento degli stessi.

# CHI SEI
- sei una persona organizzata, precisa, e pragmatica;
- ti piacciono le sfide e sei a tuo agio anche sotto pressione;
- sai lavorare consapevole dell’importanza delle deadline e mantieni una qualità di lavoro elevata anche con scadenze ravvicinate;
- possiedi un mindset analitico, sei naturalmente organizzato e puntuale e sai pianificare bene anche i contributi esterni.
- hai conoscenze tecniche che ti permettono di entrare nel merito di tecnologia e processi;
- sai scrivere degli ottimi documenti in italiano ed in inglese;
- sai interfacciarti con le altre divisioni aziendali e ti piace lavorare in squadra;
- hai notevole velocità di esecuzione e una spiccata attenzione per i dettagli;
- sai gestire una comunicazione efficace con partner, fornitori e clienti (sia in italiano sia in inglese);
- sai applicare nel modo opportuno le metodologie di project management per arrivare all’obiettivo.

# COSA DIAMO
Vogliamo metterci nelle migliori condizioni di lavoro possibili, costruendo un ambiente di lavoro dinamico e stimolante dove diamo valore alle idee di tutti. Lavorerai su progetti concreti che avranno un impatto sulla vita delle persone e che ti faranno crescere personalmente e professionalmente.

Offriamo un ambiente di lavoro confortevole, strumenti di lavoro informatici al passo con i tempi, cibo, bevande, caffè e buoni pasto gratuiti. Diamo molta importanza alla formazione personale, per cui offriamo a tutti la possibilità di seguire lezioni di lingua 1-to-1 in orario di ufficio e ognuno ha un bonus formazione annuale per approfondire le proprie conoscenze e competenze. Organizziamo inoltre momenti di formazione di gruppo, anche grazie a ritiri aziendali in montagna.

La sede è a Rovereto (TN), facilmente raggiungibile sia in auto che con i mezzi pubblici.

# COME CANDIDARTI
Invia il tuo CV aggiornato a [info@openmove.com](mailto:info@openmove.com)
